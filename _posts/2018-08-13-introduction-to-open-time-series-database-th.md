---
layout: "post"
title: "รู้จักกับฐานข้อมูลอนุกรมเวลา OpenTSDB กันเถอะ"
categories: [th]
tags:
    - OpenTSDB
    - HBase
    - IoT
    - Time series
    - Database
---

สวัสดีครับ ผมชื่อมายนะคับ เนื่องจากผมทำวิทยานพินธ์ปริญญาโท เกี่ยวกับการปรับปรุงประสิทธิภาพของฐานข้อมูลอนุกรมเวลา OpenTSDB และบ้านเราก็ยังไม่ค่อยมีคนพูดถึงเรื่องนี้เท่าไหร่นัก ถือว่าเป็นโอกาสดีที่จะนำความรู้มาแบ่งปันกันครับ


## TL;DR (ยาวไปไม่อ่าน):
[OpenTSDB](http://opentsdb.net) คือฐานข้อมูลอนุกรมเวลา Open Source บนฐานข้อมูล [HBase](https://hbase.apache.org) 

**สรุปความสามารถเด่นๆ ดังนี้**

* สามารถขยายตัวได้ (Scalablity) และมีความคงทนของข้อมูลสูงอีกด้วย ( Availability) สรุปง่ายๆ คือ อาศัยความสามารถของ HBase และ Hadoop เป็นจุดเด่น
* เหมาะสำหรับข้อมูลอนุกรมเวลาขนาดใหญ่
* 1 data point จัดเก็บได้เฉพาะ เวลา (timestamp) และตัวเลข (ค่าของข้อมูล)
* การ Query มี syntax เป็นของตัวเองผ่าน HTTP API
* สามารถทำ post processing ได้เช่น downsampling, rate, interoperation

**บทความนี้จะพูดถึง**
* อนุกรมเวลาคืออะไร
* ทำไมถึงมีฐานข้อมูลอนุกรมเวลาเกิดขึ้น
* ฐานข้อมูลอนุกรมเวลาคืออะไร
* แนะนำฐานข้อมูล OpenTSDB เบื้องต้น

---

## เกริ่นนำ
ปัจจุบันนี้ internet of thing หรือ IoT ก็ได้เข้ามามีบทบาทในอุตสาหกรรมและเทคโนโลยี ซึ่งใน สถาปัตยกรรมของ IoT เอง ก็มีหลายชั้น ตั้งแต่เซ็นเซอร์เก็บข้อมูล ชั้นเก็บข้อมูล รวมไปถึงการแสดงข้อมูลให้ผู้ใช้ ตามรูป IoT Wolrd Forum ได้ทำรูปอ้างอิงลำดับชั้นของ IoT
![IoT layer by IoT Wolrd Forum](https://www.dropbox.com/s/nz351ddv6aw6v51/2018-08-13-%E0%B8%A3%E0%B8%B9%E0%B9%89%E0%B8%88%E0%B8%B1%E0%B8%81%E0%B8%81%E0%B8%B1%E0%B8%9A%E0%B8%90%E0%B8%B2%E0%B8%99%E0%B8%82%E0%B9%89%E0%B8%AD%E0%B8%A1%E0%B8%B9%E0%B8%A5%E0%B8%AD%E0%B8%99%E0%B8%B8%E0%B8%81%E0%B8%A3%E0%B8%A1%E0%B9%80%E0%B8%A7%E0%B8%A5%E0%B8%B2%20OpenTSDB%20%E0%B8%81%E0%B8%B1%E0%B8%99%E0%B9%80%E0%B8%96%E0%B8%AD%E0%B8%B0-0.jpeg?raw=1)

 ตรงนี้ขอไม่ลงรายละเอียดของ IoT มากนัก จากรูปข้างบน เราจะเห็นได้ว่าตั้งแต่ layer ที่ 1 ถึง layer ที่ 7 หรือก็คือตั้งแต่เซนเซอร์หรืออุปกรณ์ที่รวบรวมหรือทำงานหรือควบคุม ต่างๆ ไปจนถึงชั้นของ application และการจัดการ โดยในบทความนี้จะกล่าวถึง**ฐานข้อมูล OpenTSDB ซึ่งจะอยู่ใน Layer ที่ 4-5**
 
  IoT เองก็เก็บข้อมูลในลักษณะอนุกรมเวลาเป็นส่วนใหญ่ รวมถึงสัญญาไฟฟ้า (signal) สัญญาณดิจิตอลเองก็เป็นอนุกรมเวลา แต่เมื่อข้อมูลใหญ่มากขึ้นการจัดเก็บข้อมูลอนุกรมเวลาในรูปแบบเดิมๆ อาจจะทำให้ระบบทำงานช้ากว่าที่ควรจะเป็น เช่น general purpose database อย่าง  MySQL, PostgreSQL

**แล้วอนุกรมเวลาคืออะไร ลองไปดูกันครับ**

จริงๆ ถ้าคนเรียนสายคณิตศาสตร์คงคุ้นเคยกับคำๆ นี้ดีอยู่แล้ว แต่ผมขออธิบายง่ายๆ อย่างนี้นะคับ

สมมติว่า ถ้าเราวัดอุณหภูมิของ อ.หาดใหญ่ ทุกๆ ชั่วโมงตั้งแต่ 9 โมงเช้าถึง 6 โมงเย็น แล้วเราก็จดอุณหภูมิไว้ เราก็สามารถนำข้อมูลมาพล็อตเป็นกราฟ ในรูปข้างล่างทางขวามือได้ นี่คือ อนุกรมเวลาแบบง่ายๆ คับ คือมี เวลากับค่าที่เราบันทึก

![https://www.dropbox.com/s/036qgbbs3dy6sao/2018-08-13-%E0%B8%A3%E0%B8%B9%E0%B9%89%E0%B8%88%E0%B8%B1%E0%B8%81%E0%B8%81%E0%B8%B1%E0%B8%9A%E0%B8%90%E0%B8%B2%E0%B8%99%E0%B8%82%E0%B9%89%E0%B8%AD%E0%B8%A1%E0%B8%B9%E0%B8%A5%E0%B8%AD%E0%B8%99%E0%B8%B8%E0%B8%81%E0%B8%A3%E0%B8%A1%E0%B9%80%E0%B8%A7%E0%B8%A5%E0%B8%B2%20OpenTSDB%20%E0%B8%81%E0%B8%B1%E0%B8%99%E0%B9%80%E0%B8%96%E0%B8%AD%E0%B8%B0-1.jpeg?dl=0](https://www.dropbox.com/s/036qgbbs3dy6sao/2018-08-13-%E0%B8%A3%E0%B8%B9%E0%B9%89%E0%B8%88%E0%B8%B1%E0%B8%81%E0%B8%81%E0%B8%B1%E0%B8%9A%E0%B8%90%E0%B8%B2%E0%B8%99%E0%B8%82%E0%B9%89%E0%B8%AD%E0%B8%A1%E0%B8%B9%E0%B8%A5%E0%B8%AD%E0%B8%99%E0%B8%B8%E0%B8%81%E0%B8%A3%E0%B8%A1%E0%B9%80%E0%B8%A7%E0%B8%A5%E0%B8%B2%20OpenTSDB%20%E0%B8%81%E0%B8%B1%E0%B8%99%E0%B9%80%E0%B8%96%E0%B8%AD%E0%B8%B0-1.jpeg?raw=1)

[อนุกรมเวลา](https://www.amazon.com/Analysis-Time-Introduction-Chapman-Statistical/dp/1584883170) ก็คือ ชุดข้อมูลที่เรียงลำดับตามเวลา
โดยอนุกรมเวลาประกอบไปด้วยจุดข้อมูล (data point) ซึ่งในแต่ละจุดข้อมูลมีเวลาที่บันทึก และค่าที่วัดได้ ณ เวลานั้นๆ 
ข้อมูลอนุกรมเวลาส่วนใหญ่แล้วใช้ในการจัดเก็บข้อมูลจากสภาพแวดล้อมต่างๆ ขึ้นอยู่กับการใช้งาน โดยในหลายๆงานก็ได้นำข้อมูลอนุกรมเวลาไปใช้ เช่น การพยากรณ์สภาพอากาศ, ระบบคอมพิวเตอร์, การจราจร, กระบวนทางเคมี หรือแม้กระทั่ง การพยากรณ์แนวโน้มของราคาหุ้น

ตัวอย่างของข้อมูลอนุกรมเวลาในกรณีของการเก็บข้อมูลสภาพอากาศ เช่น 
* ลำดับของอุณหภูมิที่ถูกบันทึกเป็นรายชั่วโมง
* การบันทึกความชื้นทุกชั่วโมง 
* การบันทึกความเร็วทุกๆ หนึ่งนาที 

ระยะห่างระหว่างเวลาที่บันทึกของข้อมูลแต่ละจุดจะเป็นเท่าใดก็ได้ 

---

## ฐานข้อมูลอนุกรมเวลา
ช่วงนี้ฐานข้อมูลอนุกรมเวลาเริ่มดังกันขึ้นเยอะแล้ว จาก[ข่าวที่ฐานข้อมูลอนุกรมเวลา Prometheus เข้าร่วมกับ Cloud Native Computing Foundation](https://prometheus.io/blog/2016/05/09/prometheus-to-join-the-cloud-native-computing-foundation/)
หลังจากที่ศึกษามาสักพักเปเปอร์ survey ด้าน time series ก็ออกมาแล้วครับ
[Time Series Management Systems: A Survey](https://ieeexplore.ieee.org/document/8012550/) จึงเป็นโอกาสที่ดีจะเขียนบทความถึงฐานข้อมูลอนุกรมเวลาครับ 

**ทำไมถึงได้มีฐานข้อมูลอนุกรมเวลาเกิดขึ้นแล้วเหมาะสำหรับระบบแบบไหน?**

คุณ Søren ใน[เปเปอร์](https://ieeexplore.ieee.org/document/8012550/) survey บอกว่า TSMS (Time Series Management System) หรือ TSDB (Time Series Database) ก็ได้ ถ้าเป็น TSMS จะครอบคลุมความหมายมากกว่า เพราะบางระบบไม่ใช่แค่ฐานข้อมูล โดยฐานข้อมูลอนุกรมเวลาเกิดขึ้นจากความต้องการที่เฉพาะเจาะจงมากขึ้น ดังนี้

1. Database Management System (DBMS) กับ (Relational Database Management System (RDBMS) ทั่วๆ ไปยังไม่ตอบโจทย์เท่าไหร่นักเมื่อ เรามีเครือข่ายของเซนเซอร์ขนาดใหญ่ ที่ป้อนข้อมูลอนุกรมเวลาจำนวนมาก ทั้งในแง่ของประมาณ (Volume) และความเร็วในเพิ่มขึ้นของจำนวนข้อมูล (Velocity) 
2. ในแง่ของการนำข้อมูลไปวิเคราะห์  ในระบบแบบเดิมยังต้อง export ข้อมูลออกไปยังโปรแกรมวิเคราะห์เช่น R, SPSS ซึ่งทำให้การขั้นตอนการทำงานยุ่งยาก
3. ในแง่ของการจัดเก็บและเรียกดู ประสิทธิภาพของระบบยังคงต้องดี เมื่อข้อมูลมีขนาดใหญ่  ซึ่ง TSMS ก็เข้ามาช่วยตอบโจทย์ตรงนี้

หลายๆ คนอาจจะสงสัยว่าแล้วที่บอกว่าข้อมูลอนุกรมขนาดใหญ่นี้ มันใหญ่ขนาดไหนถึงต้องไปใช้ฐานข้อมูลอนุกรมเวลา ตรงนี้ผมขอยกตัวอย่างงานวิจัยของ Facebook ครับ 
โดยเค้าต้องการ จะทำ server สำหรับ monitor ข้อมูลของทุก cluster ของ Facebook ครับ ซึ่งโจทย์คือต้องสามารถตรวจสอบความผิดปกติได้อย่างรวดเร็ว ดังนั้นเค้าจึงออกแบบฐานข้อมูลอนุกรมเวลาที่อยู่บนแรมครับที่ชื่อว่า [Gorilla](https://www.vldb.org/pvldb/vol8/p1816-teller.pdf) เพื่อให้ต้องการ monitor แบบ real time ลองมามาดูโจทย์ของ Facebook กันครับ

* มีข้อมูล 2 พันล้านอนุกรมเวลา
* มีข้อมูลอนุกรมเวลา 700 ล้านจุดเข้ามาในระบบ ต่อนาที
* เก็บข้อมูลย้อนหลังได้ 26 ชั่วโมง
* รับโหลดสูงสุดได้ 40,000 query ต่อวินาที 
* สามารถอ่านข้อมูลได้อย่างรวดเร็ว
* รองรับการโตของข้อมูล 2 เท่า ต่อปี

เป็นไงกันบ้างครับ ข้อมูลเยอะมากใช่มั้ย นี่คือตัวอย่างงานแบบ monitoring ถ้าเราไม่ต้องการ real time แบบนี้ ก็ไม่ต้องเก็บข้อมูลบนแรมก็ได้คับ โดยปกติจะเก็บของข้อมูลบน  Harddisk ขึ้นอยู่กับ requirements คับ

**มาถึงตรงนี้ แล้วฐานข้อมูลอนกรุมเวลาคืออะไร?**

[ฐานข้อมูลแบบอนุกรมเวลา](https://ieeexplore.ieee.org/document/6427510/)  คือฐานข้อมูลที่ถูกพัฒนาและปรับปรุงมาเพื่อเก็บข้อมูลในงานทางด้านอนุกรมเวลาโดยเฉพาะ
ฐานข้อมูลแบบอนุกรมเวลาส่วนใหญ่แล้วจะถูกปรับแต่งให้เหมาะกับข้อมูลที่มีปริมาณมาก
และสามารถที่จะจัดเก็บจุดข้อมูลของอนุกรมเวลาและคำอธิบายเพิ่มเติมของข้อมูลนั้นๆ เท่านั้น
ดังนั้นฐานข้อมูลแบบอนุกรมเวลาสามารถจัดการข้อมูลแบบอนุกรมเวลาได้เหมาะสมกว่าฐานข้อมูลอเนกประสงค์ทั่วๆ ไป 
เช่น ฐานข้อมูลแบบมีความสัมพันธ์ (Relational database) หรือฐานข้อมูลแบบไม่มีความสัมพันธ์ (Non-relational database)

อีกทั้งฐานข้อมูลแบบนี้ยังสามารถค้นหาข้อมูลแบบอนุกรมเวลา 
เลื่อนช่วงของเวลาที่ต้องการสอบถาม รวมหลายๆ 
อนุกรมเวลาเข้ามาเป็นหนึ่งอนุกรมเวลา หรือคำนวณเพื่อหาค่าของจุดที่หายไปของอนุกรมเวลา (interpolation)
ปัจจุบันยังไม่มีมาตรฐานการออกแบบและการเชื่อมต่อที่ชัดเจนที่จะอธิบายว่าฐานข้อมูลแบบอนุกรมเวลานั้นควรเป็นแบบไหน
และมีการเชื่อมต่ออย่างไร
หลายๆ องค์กรได้มีความพยายามที่จะสร้างฐานข้อมูลแบบอนุกรมเวลาสำหรับใช้ในองค์กร 
ซึ่งแต่ละผู้พัฒนาได้ออกแบบความสามารถและ 
API ของตนแตกต่างกันไป

**ฐานข้อมูลอนุกรมเวลาส่วนใหญ่แล้วมักจะมี 4 องค์ประกอบ คือ** 

1. ส่วนของการเก็บข้อมูลอนุกรมเวลา 
2. ส่วนของการเก็บเกี่ยวข้อมูล 
3. ส่วนของการแสดงผล
4. ส่วนของการประมวลผลข้อมูล

ซึ่งบางฐานข้อมูลอนุกรมเวลามีองค์ประกอบไม่ครบ 
แต่ฐานข้อมูลเหล่านั้นมักอนุญาตให้เชื่อมต่อกับภายนอก
ยกตัวอย่างเช่น OpenTSDB มีส่วนของแสดงผลที่เหมาะสำหรับการใช้งานที่ไม่ซับซ้อน แต่ 
OpenTSDB 
ก็สามารถเชื่อมต่อกับโปรแกรมประยุกต์เพื่อการแสดงผลอนุกรมเวลา เช่น [Grafana](https://grafana.com/)
ได้ 
![https://www.dropbox.com/s/bc4remlp4qcl27f/2018-08-13-%E0%B8%A3%E0%B8%B9%E0%B9%89%E0%B8%88%E0%B8%B1%E0%B8%81%E0%B8%81%E0%B8%B1%E0%B8%9A%E0%B8%90%E0%B8%B2%E0%B8%99%E0%B8%82%E0%B9%89%E0%B8%AD%E0%B8%A1%E0%B8%B9%E0%B8%A5%E0%B8%AD%E0%B8%99%E0%B8%B8%E0%B8%81%E0%B8%A3%E0%B8%A1%E0%B9%80%E0%B8%A7%E0%B8%A5%E0%B8%B2%20OpenTSDB%20%E0%B8%81%E0%B8%B1%E0%B8%99%E0%B9%80%E0%B8%96%E0%B8%AD%E0%B8%B0-2.png?dl=0](https://www.dropbox.com/s/bc4remlp4qcl27f/2018-08-13-%E0%B8%A3%E0%B8%B9%E0%B9%89%E0%B8%88%E0%B8%B1%E0%B8%81%E0%B8%81%E0%B8%B1%E0%B8%9A%E0%B8%90%E0%B8%B2%E0%B8%99%E0%B8%82%E0%B9%89%E0%B8%AD%E0%B8%A1%E0%B8%B9%E0%B8%A5%E0%B8%AD%E0%B8%99%E0%B8%B8%E0%B8%81%E0%B8%A3%E0%B8%A1%E0%B9%80%E0%B8%A7%E0%B8%A5%E0%B8%B2%20OpenTSDB%20%E0%B8%81%E0%B8%B1%E0%B8%99%E0%B9%80%E0%B8%96%E0%B8%AD%E0%B8%B0-2.png?raw=1)

[Grafana](https://grafana.com/) คือ หน้าต่างอเนกประสงค์สำหรับแสดงผลข้อมูลอนุกรมเวลา  
และมีส่วนขยายสำหรับการเชื่อมต่อกับ OpenTSDB อีกด้วย

### ตัวอย่างการ Query ข้อมูลจากฐานข้อมูลอนุกรมเวลา

ประเภทงานส่วนใหญ่ของการใช้ฐานข้อมูลแบบอนุกรมเวลาคือการสอบถามข้อมูลอนุกรมเวลา
ฐานข้อมูลแบบอนุกรมเวลาส่วนใหญ่จะมีการออกแบบที่ทำให้สะดวกต่อการใช้ค้นหาตามช่วงของเวลา
สมมติว่า 
เราต้องการสอบถามข้อมูลอุณหภูมิที่จัดเก็บไว้ในฐานข้อมูลอยู่ก่อนแล้วจากปีค.ศ. 2013 
ถึง 2016
จากข้อมูลตัวอย่าง มีข้อมูลจำนวน 1 ล้านจุดต่อข้อมูลระยะเวลา 1 ปี
คำสั่งในการสอบถามมีลักษณะได้หลากหลายรูปแบบ 
โดยรูปแบบข้างล่างนี้เป็นตัวอย่างอย่างง่ายในการสอบถามข้อมูล

```
QUERY temperature FROM 2013 TO 2016
```

ผลลัพธ์การสอบถามจะเป็นในรูปแบบของอาร์เรย์ของจุดข้อมูล โดยผลลัพธ์จะมี 3 
ล้านจุดข้อมูล
และผลลัพธ์ที่ได้ยังสามารถนำไปแสดงผลเป็นกราฟอนุกรมเวลา

ฐานข้อมูลแบบอนุกรมเวลาแบบ Open Source ที่ได้รับความนิยม เช่น OpenTSDB, [KairosDB](https://kairosdb.github.io/), [InfluxDB](https://www.influxdata.com/), [Prometheus](https://prometheus.io/) และ [Elasticsearch](https://www.elastic.co/products/elasticsearch) จริงๆ ก็มีอีกหลายตัวที่ไม่ได้ยกตัวอย่างมาครับ

---

## OpenTSDB (Open Time series database)
![https://www.dropbox.com/s/2zprjjijpfo8y1t/2018-08-13-%E0%B8%A3%E0%B8%B9%E0%B9%89%E0%B8%88%E0%B8%B1%E0%B8%81%E0%B8%81%E0%B8%B1%E0%B8%9A%E0%B8%90%E0%B8%B2%E0%B8%99%E0%B8%82%E0%B9%89%E0%B8%AD%E0%B8%A1%E0%B8%B9%E0%B8%A5%E0%B8%AD%E0%B8%99%E0%B8%B8%E0%B8%81%E0%B8%A3%E0%B8%A1%E0%B9%80%E0%B8%A7%E0%B8%A5%E0%B8%B2%20OpenTSDB%20%E0%B8%81%E0%B8%B1%E0%B8%99%E0%B9%80%E0%B8%96%E0%B8%AD%E0%B8%B0-3.jpg?dl=0](https://www.dropbox.com/s/2zprjjijpfo8y1t/2018-08-13-%E0%B8%A3%E0%B8%B9%E0%B9%89%E0%B8%88%E0%B8%B1%E0%B8%81%E0%B8%81%E0%B8%B1%E0%B8%9A%E0%B8%90%E0%B8%B2%E0%B8%99%E0%B8%82%E0%B9%89%E0%B8%AD%E0%B8%A1%E0%B8%B9%E0%B8%A5%E0%B8%AD%E0%B8%99%E0%B8%B8%E0%B8%81%E0%B8%A3%E0%B8%A1%E0%B9%80%E0%B8%A7%E0%B8%A5%E0%B8%B2%20OpenTSDB%20%E0%B8%81%E0%B8%B1%E0%B8%99%E0%B9%80%E0%B8%96%E0%B8%AD%E0%B8%B0-3.jpg?raw=1)

OpenTSDB คืออะไร หน้าเว็บหลักเค้าบอกว่าแบบนี้คับ

> The Scalable Time Series Database  
> Store and serve massive amounts of time series data without losing granularity.  

OpenTSDB ก็คือฐานข้อมูลที่เหมาะสำหรับการเก็บข้อมูลอนุกรมเวลาขนาดใหญ่บนฐานข้อมูล HBase ซึ่งสืบทอดความสามารถของ 
HBase ซึ่งอยู่ในระบบนิเวศของ Hadoopโดย HBase
มีความสามารถในการจัดเก็บข้อมูลแบบกระจายตัวที่มีความสามารถในการขยายตัวได้ 
อีกทั้งยังมีความคงทนของข้อมูลสูงอีกด้วย
OpenTSDB ถูกพัฒนาสำหรับจัดการงานทั่วๆไป 
ในการทำระบบตรวจการคอมพิวเตอร์  (Monitoring)
โดยเก็บข้อมูลอนุกรมเวลา 
และรวบรวมหลายๆ อนุกรมเวลาจากระบบคอมพิวเตอร์  เช่น 
สถานะของระบบเครือข่าย 
ปริมาณงานของหน่วยประมวลผล 
ข้อมูลของระบบปฏิบัติการ เป็นต้น

อีกทั้ง OpenTSDB ยังให้บริการ HTTP API 
สำหรับการบันทึกและอ่านค่าข้อมูลอนุกรมเวลา 
และข้อมูลอนุกรมเวลานั้นสามารถนำไปแสดงผลเป็นรูปแบบกราฟ โดย OpenTSDB 
มีส่วนเชื่อมต่อกับผู้ใช้พื้นฐานไว้สำหรับแสดงผลอนุกรมเวลา

หนึ่งในคุณลักษณะของ OpenTSDB คือการเก็บจุดข้อมูลทั้งหมด 
ซึ่งไม่เหมือนบางฐานข้อมูล
ยกตัวอย่างเช่น [RDDtool](https://oss.oetiker.ch/rrdtool/)
มักจะถูกใช้ในงานประเภทการตรวจการระบบคอมพิวเตอร์ 
โดยฐานข้อมูลจะลดจำนวนจุดที่มีเวลาบันทึกนานมาแล้ว
โดยการเอามารวมกัน เพื่อการลดพื้นที่การจัดเก็บ
ดังนั้น OpenTSDB จึงเหมาะสำหรับจัดเก็บข้อมูลเซนเซอร์หรือข้อมูล IoT  ซึ่งทุกๆ 
จุดมีประโยชน์ต่อการนำไปวิเคราะห์ข้อมูล
OpenTSDB ประกอบไปด้วยส่วนของการจัดเก็บข้อมูล 
และส่วนของการเก็บเกี่ยวข้อมูลในสภาพแวดล้อมหรือระบบที่ต้องการ
โดยส่วนของการจัดเก็บข้อมูล ทำหน้าที่บันทึกและอ่านอนุกรมเวลา 
และส่วนของการเก็บเกี่ยวข้อมูล 
อีกทั้งฐานข้อมูล 
OpenTSDB ยังมี [Tcollector](http://opentsdb.net/docs/build/html/user_guide/utilities/tcollector.html)
ซึ่งจะถูกนำไปติดตั้งในระบบหรือสภาพแวดล้อมที่ต้องการเก็บเกี่ยวข้อมูล เพื่อทำหน้าที่ส่งข้อมูลเข้าสู่ฐานข้อมูล

### ตัวอย่างการ query 

เพื่อให้เห็นภาพมากขึ้น ขอยกตัวอย่างการ query ข้อมูลจากฐานข้อมูล OpenTSDB นะครับ

![https://www.dropbox.com/s/9f7oa9mnbfntb20/2018-08-13-%E0%B8%A3%E0%B8%B9%E0%B9%89%E0%B8%88%E0%B8%B1%E0%B8%81%E0%B8%81%E0%B8%B1%E0%B8%9A%E0%B8%90%E0%B8%B2%E0%B8%99%E0%B8%82%E0%B9%89%E0%B8%AD%E0%B8%A1%E0%B8%B9%E0%B8%A5%E0%B8%AD%E0%B8%99%E0%B8%B8%E0%B8%81%E0%B8%A3%E0%B8%A1%E0%B9%80%E0%B8%A7%E0%B8%A5%E0%B8%B2%20OpenTSDB%20%E0%B8%81%E0%B8%B1%E0%B8%99%E0%B9%80%E0%B8%96%E0%B8%AD%E0%B8%B0-4.jpg?dl=0](https://www.dropbox.com/s/9f7oa9mnbfntb20/2018-08-13-%E0%B8%A3%E0%B8%B9%E0%B9%89%E0%B8%88%E0%B8%B1%E0%B8%81%E0%B8%81%E0%B8%B1%E0%B8%9A%E0%B8%90%E0%B8%B2%E0%B8%99%E0%B8%82%E0%B9%89%E0%B8%AD%E0%B8%A1%E0%B8%B9%E0%B8%A5%E0%B8%AD%E0%B8%99%E0%B8%B8%E0%B8%81%E0%B8%A3%E0%B8%A1%E0%B9%80%E0%B8%A7%E0%B8%A5%E0%B8%B2%20OpenTSDB%20%E0%B8%81%E0%B8%B1%E0%B8%99%E0%B9%80%E0%B8%96%E0%B8%AD%E0%B8%B0-4.jpg?raw=1)

OpenTSDB มี Web GUI เป็นของตัวเอง และสามารถใช้ HTTP API ได้ จากรูปข้างบน เราสามารถกำหนดเวลา ตั้งต้น และสิ้นสุด และชื่อของอนุกรมเวลาได้ (ทางซ้ายมือ)

ซึ่งผลลัพธ์ก็ได้ JSON ดังรูปทางขวามือคับ ซึ่ง data point จะอยู่ในรูปแบบของ key และ value ระหว่าง timestamp และค่าของมันคับ

### Opentsdb ทำงานอย่างไร
![https://www.dropbox.com/s/9u78y13ja2da3s4/2018-08-13-%E0%B8%A3%E0%B8%B9%E0%B9%89%E0%B8%88%E0%B8%B1%E0%B8%81%E0%B8%81%E0%B8%B1%E0%B8%9A%E0%B8%90%E0%B8%B2%E0%B8%99%E0%B8%82%E0%B9%89%E0%B8%AD%E0%B8%A1%E0%B8%B9%E0%B8%A5%E0%B8%AD%E0%B8%99%E0%B8%B8%E0%B8%81%E0%B8%A3%E0%B8%A1%E0%B9%80%E0%B8%A7%E0%B8%A5%E0%B8%B2%20OpenTSDB%20%E0%B8%81%E0%B8%B1%E0%B8%99%E0%B9%80%E0%B8%96%E0%B8%AD%E0%B8%B0-5.png?dl=0](https://www.dropbox.com/s/9u78y13ja2da3s4/2018-08-13-%E0%B8%A3%E0%B8%B9%E0%B9%89%E0%B8%88%E0%B8%B1%E0%B8%81%E0%B8%81%E0%B8%B1%E0%B8%9A%E0%B8%90%E0%B8%B2%E0%B8%99%E0%B8%82%E0%B9%89%E0%B8%AD%E0%B8%A1%E0%B8%B9%E0%B8%A5%E0%B8%AD%E0%B8%99%E0%B8%B8%E0%B8%81%E0%B8%A3%E0%B8%A1%E0%B9%80%E0%B8%A7%E0%B8%A5%E0%B8%B2%20OpenTSDB%20%E0%B8%81%E0%B8%B1%E0%B8%99%E0%B9%80%E0%B8%96%E0%B8%AD%E0%B8%B0-5.png?raw=1)

รูปจาก[หน้าเว็บหลักของ OpenTSDB](http://opentsdb.net/overview.html)  แสดงสถาปัตยกรรมของ OpenTSDB

OpenTSDB จะสร้างตัวทำงาน ซึ่งเรียกว่า TSD (Time Series Daemon)
สำหรับจัดการงานของ OpenTSDB 
ซึ่งจะต้องมีอย่างน้อยหนึ่งตัวทำงานที่ทำงานอยู่และแต่ละตัวไม่ขึ้นต่อกัน
TSD ทำหน้าที่เป็นตัวกลางในการเชื่อมต่อระหว่างการเขียนและการอ่านของ 
OpenTSDB  กับ HBase
ซึ่ง TSD สามารถทำงานเขียนข้อมูลไปยัง HBase ผ่านทางโปรโตคอล RPC และ HTTP เช่น  ในการเก็บเกี่ยวข้อมูล (Collector) และสคริปต์ต่างๆ
อีกทั้ง TSD สามารถอ่านข้อมูลจาก HBase โดยการสอบถามข้อมูลจาก HBase
แต่ส่วนติดต่อผู้ใช้งาน TSD ใช้เฉพาะโปรโตคอล HTTP เท่านั้น

## ข้อดีของ OpenTSDB
* ทำงานเร็วกว่าฐานข้อมูลเอนกประสงค์ทั่วๆ ไปมาก
* รองรับการขยายตัวได้ดีเมื่อเทียบกับ [prometheus](https://prometheus.io/docs/introduction/comparison/#prometheus-vs.-opentsdb), [InfluxDB, Elasticsearch](http://iopscience.iop.org/article/10.1088/1742-6596/664/4/042036/pdf)
* มีการ compaction เพื่อลดขนาดของพื้นที่ที่ใช้จัดเก็บข้อมูล
* สามารถปรับจูนประสิทธิภาพได้เยอะ
* เป็น Open Source และมี Commnuity ที่โอเคพอควร

## ข้อควรระวังของ OpenTSDB
* เนื่องจากเป็นฐานข้อมูลที่ทำงานบน HBase ดังนั้นการติดตั้งและตั้งค่าอาจจะยุ่งยาก
* สามารถเก็บเวลาได้แค่ 2 หน่วยคือ วินาที และ มิลลิวินาที
* ค่าที่บันทึกได้มีแค่ตัวเลข ทศนิยมหรือจำนวนเต็ม ไม่สามารถเก็บข้อความได้
* เนื่องจากยังไม่มีมาตรฐานการออกแบบฐานข้อมูลอนุกรมเวลา ดังนั้น API การใช้งานจึงเฉพาะเจาะจงสำหรับ OpenTSDB เท่านั้น
* บางระบบอาจจะยังไม่ตอบโจทย์เพราะว่า OpenTSDB อาจจะ general เกินไป
* ยังไม่มีแคชในส่วนของการ Query ข้อมูล ซึ่งใน roadmap ของ OpenTSDB 3.0 บอกว่าจะใส่เข้ามา 

> ส่วนผมเองได้ออกแบบและพัฒนากลไกแคชสำหรับ OpenTSDB โดยใช้ Memcached ซึ่งจะปีพิมพ์ในงานประชุมวิชาการ ISCIT 2018 ด้วยครับ บล็อกหน้าจะอธิบายในส่วนถัดๆไป คับ  

## สามารถศึกษาเพิ่มเติมได้นะครับ
* [Time Series Management Systems: A Survey](https://ieeexplore.ieee.org/document/8012550/) 
* [Time Series Database (TSDB) Explained](https://www.influxdata.com/time-series-database/)
* https://blog.timescale.com/what-the-heck-is-time-series-data-and-why-do-i-need-a-time-series-database-dcf3b1b18563
* https://blog.timescale.com/time-series-data-why-and-how-to-use-a-relational-database-instead-of-nosql-d0cd6975e87c
* https://github.com/xephonhq/awesome-time-series-database

**ในบทความต่อไปถัดไปจะพูดถึง**

* Internal OpenTSDB
* Asynchorous programming using deferred object ( async Hbase )
* Memcached & internal

ไว้พบกันใหม่โอกาสหน้าครับ สวัสดีครับ

## หมายเหตุ
ใช้ OpenTSDB 2.3.0 เป็นตัวอ้างอิงนะครับ